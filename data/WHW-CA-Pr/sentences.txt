AD-en	
Dia gris i ennuvolat. davant el mar. des de la carretera, un passeig sense arbres i, al fons, la línia de l’horitzó. Una parella passeja amb un gos, i una altre persona corre.
Apareix el títol en anglès: what happens while...  s’atura un cotxe esportiu, blanc. El conductor parla pel mòbil.
Mentre parlava, l’home ha sortit del cotxe amb una cartera a la mà. l’ha ficat al maleter, i ha tret una bossa de ratlles.  Es guarda el mòbil a la butxaca i es posa les ulleres de sol.
Sobreimprès, a la imatge congelada, es llegeix: James, l’empresari.
En James s’estira, de panxa enlaire, damunt la tovallola, a la sorra. ara va amb el tors despullat. abans anava vestit amb americana i corbata.  Es posa les mans a la cara, i després toca la sorra amb els dits.
S’aixeca. Porta banyador i va descalç. s’acosta a la vora de l’aigua. es gira i torna enrere, tot mirant al seu voltant. s’atura. fa unes passes titubejants, cap a una banda i l’altra.
S'atura.
Fa unes passes titubejants, cap a una banda i l’altra.
A la dreta de la pantalla, al fons, s’albira el perfil de la ciutat entre la broma.
En james té uns 40 anys, potser a prop dels 50. és ben plantat, pèl roig i amb barba.
Amb cara d’amoïnat, torna cap a la tovallola i es posa la camisa. intrigat, no para de mirar al seu voltant 
En james camina per una zona d’arbres. porta el vestit però sense la corbata.
Puja per un corriol costerut, entre matolls.
Un got de pàstic, amb tapa, subjectat per unes mans.  Rostre pensarós d’un home, d’uns seixanta anys, amb cabell arrissat i barba canosa. 
Voreja amb els dits la tapa del got i finalment l’obre. hi ha cafè aigualit. Indecís, acaba fent un glop.
Sobreimprès, a la imatge congelada, es llegeix: Rick, el jubilat. En Rick està assegut en un banc del parc. amb el got a les mans i la mirada perduda, mou nerviosament una cama.  Vesteix samarreta de tirants, pantalons texans i calçat esportiu. porta una cadena platejada al voltant del coll i una polsera al canell. Té alguns tatuatges als braços.
Deixa el got damunt el banc. es treu el mòbil de la butxaca del darrera.  l’activa i obre la llista de contactes. en selecciona un: craig anderson.
S’aixeca i es guarda el mobil a la butxaca. El got ha quedat sol damunt el banc. En Rick s’allunya i comença a caminar, tot mirant cap amunt i al seu voltant, encuriosit.
Noia jove davant l’ordinador. Es posa un llapis dins la boca i el mossega.  Sobreimprès, a la imatge congelada, es llegeix: jess, l’estudiant 
La jess té una llarga melena arrissada, d’un castany vermellós. Porta les ungles pintades de blau.
Mira cap amunt i darrera seu, temorosa.
S’aixeca.
A l’exterior.  la Jess, abrigada amb parca i bufanda, camina per una zona de matolls. 
Tot d’una s’atura i mira cap al seu darrera.
Es tomba i segueix caminant a pas lleuger.
En una clariana del bosc, sota un cel blau, coincideixen els tres personatges. 
Desconcertats, mouen el cap, fan passes indecises i miren a totes bandes. 
En James es tomba d’esquena i comença a caminar. en Rick el segueix. la Jess s’ho pensa. En el rostre dels tres personatges, s’hi ha dibuixat un somriure. La Jess, que s’havia quedat palplantada, es gira i comença a córrer cap a ells. junts, tots tres s’endinsen en el bosc.
Pantalla negre.
Sobreimprès, a la imatge congelada, es llegeix: Zoé, la següent
A una platja, i sota un cel parcialment ennuvolat, es creuen per la sorra una parella que passeja un gos de mida gran i un home que fa fúting. El gos ensuma.
En sentir el xiulet corre amb els seus amos. Sobreimprès amb fons blanc:
Què passa mentre.
Al costat de la platja s'atura un cotxe blanc de gamma alta. Sortirà el conductor parlant amb el mòbil, desarà el seu maletí al maleter i agafarà una bossa de platja.
Penja i desa el mòbil. S'enduu la mà a la butxaca interior del vestit.
Es posa unes ulleres de sol d'aviador daurades i mira endavant.
Sobreimprès: James, l'empresari. Caminant per la platja s'enduu el mòbil a l'orella.
S'estén de panxa enlaire i en banyador sobre una tovallola. Deixa el mòbil amb les seves coses.
Roman uns segons amb els ulls tancats. S'emporta les mans a la cara i estén els braços sobre la sorra. Amb una mà n'agafa una mica i la deixa caure lentament.
S'incorpora i l'agafa.
Busca quelcom entre les seves coses.
Deixa el mòbil a un costat i s'aixeca.
S'allunya uns metres de la tovallola mirant a la llunyania, en direcció al passeig marítim.
S'atura i centra la seva atenció en un punt fix. Una gavina vola a uns metres d'ell movent les ales amb ímpetu.
Dirigeix la mirada d'una banda a l'altra de la platja com desorientat.
Fa mitja volta i sense deixar de mirar en totes direccions s'apropa a la vora del mar.
El seu rostre denota certa inquietud. Torna cap a la tovallola sense posar atenció als seus passos. Dos iots solquen el mar.
S'inclina lleugerament per agafar la camisa i torna a alçar la mirada mentre se la posa. Després s'ajup per recollir la resta de la roba i continua vestint-se.
Camina per un llarg passeig envoltat d'arbres d'abundant fullatge. Té el coll de la camisa descordat i ja no porta corbata.
Puja per una muntanya a través d'una estreta sendera pedregosa.
Un home de mitjana edat amb barba canosa i lleugerament descuidada està assegut a un banc individual envoltat de vegetació. Sosté un got de plàstic amb tapa i tamborina sobre ell amb l'índex de la mà esquerra.
Somriu i fa que no amb el cap. Continua tocant el got nerviós i finalment treu la tapa. Conté cafè sol.
Mira l'interior del got, beu un glop i l'assaboreix.
Sobreimprès: Rick, el jubilat. Deixa la tapa a un dels dos bancs individuals que té a cada costat i beu un altre glop de cafè sense deixar de moure la cama dreta nerviós.
Deixa el got al costat de la tapa i pica de mans.
Treu el mòbil de la butxaca posterior dels pantalons. Accedeix a la secció "contactes" i fa lliscar el dit per la pantalla fins a aturar-se a Craig Anderson.
Prem trucar amb gest d'enuig.
Gest d'impotència.
De sobte arrufa les celles i alça la mirada.
Estranyat.
Mou la mà intentant explicar-se.
Torna a alçar la mirada estranyat.
Apunta un petit somriure.
El got de plàstic reposa sobre el banc amb la tapa posada. Ell s'allunya mirant inquiet en totes direccions i s'endinsa en una sendera.
Una jove pèl-roja amb rínxols està asseguda davant d'un ordinador portàtil envoltada d'apunts. Mossega el llapis amb fastig.
Sobreimprès: Jess, l'estudiant.
Busca el mòbil.
Finalment el troba entre els papers. Despenja i se l'emporta a l'orella.
Arqueja les celles.
Mou la mà alterada.
Mira a banda i banda, amb gest d'estranyesa i temor. Alleujada pel cessament del soroll, abaixa la mirada per seguir estudiant.
S'aixeca de la cadira.
Ha sortit al carrer amb un abric marró i un fulard negre amb estampat blanc. Puja un pendent ple de vegetació.
De sobte gira el cap com intentant esbrinar d'on ve el soroll i continua el seu camí.
Arriba a una esplanada i camina lentament cap al James i el Rick, que també hi són. Els tres fan voltes sobre si mateixos movent el cap desconcertats. Una veu els sorprèn.
El James mira a la llunyania protegint-se del sol intens amb la mà.
Fent un pas endavant.
Busquen.
Gest anguniós.
Els mira fixament.
La Jess escolta atenta.
Seriós.
El James reflexiu.
Gestos d'inquietud.
El James mira el Rick que sembla dubtar i la Jess fa que no amb el cap.
Es manté expectant.
De sobte el Rick obre els braços.
Somriu.
Mirant al cel.
El James es fa enrere.
El James se'n va amb les mans a les butxaques. El Rick cuita a atrapar-lo.
La Jess corre cap a ells. Quan els atrapa, el James li passa una mà per l'esquena. Mentre parlen es van allunyant en direcció a la vegetació.
Una dona negra estén la roba amb el mòbil subjectat entre la galta i l'espatlla esquerra.
No, encara no l'he estès tota. M'he d'afanyar a acabar.
No, però de què em parles? Sí, esclar, ja he fet les maletes...
Mira estranyada al seu voltant.
Escolta, ara no puc parlar. T'he de deixar.
Espantada i amb la mirada perduda. Sobreimprès: Zoé, la pròxima. En negre i sobre fons blanc: què passa mentre...?
A l'alba, vista d'un passeig terrós vora el mar. Un home hi passa corrent i una parella hi passeja un gos.
Sobre fons blanc, les lletres del títol.
Un esportiu luxós s'atura davant del passeig. Un home elegant en baixa parlant pel mòbil i desa un maletí al maleter, d'on en treu una bossa de mà grossa.
Llança una mirada al mar i es posa unes ulleres de sol.
Esbufega i arronsa les espatlles amb expressió exhausta. Sobreimprès: "James, l'empresari". Camina pel passeig amb la bossa de mà penjada d'una espatlla.
A la platja, s'estira en una tovallola sense la part de dalt.
Es frega els ulls i estira una mà sobre la sorra.
L'acarona i n'agafa un polsim.
Mira a banda i banda buscant el soroll.
Remena les seves coses.
Tira el mòbil i s'alça.
S'allunya unes passes buscant amb la mirada. Al fons, la silueta del Fòrum de Barcelona i les torres de la central tèrmica del Besós.
S'atura, seriós, i fa mitja volta.
S'atura un instant, però torna a passejar per la sorra buscant amb la mirada. Està tot sol.
És un home de mitjana edat, porta els cabells curts i una barba espessa, i és de pell clara. Va en calçotets.
Se'n torna vora les seves coses i es posa la camisa sense deixar de guaitar al seu voltant.
Vestit, recorre un pont arbrat.
S'enfila per un camí al pendent d'un descampat.
Un home de cabells llargs i despentinats tamborina els dits contra l'envàs de plàstic d'una beguda. Té uns 60 anys i porta una barba canosa. Sacseja el cap, nostàlgic.
Destapa l'envàs amb compte, es mira la beguda, cavil·lós, i en fa un glop.
Sobreimprès: "Rick, el jubilat". Assegut en uns bancs sota una zona arbrada, en Rick es torna a mirar la beguda mentre belluga una cama, inquiet, i en fa un glop.
Fa que no amb el cap i deixa el got al banc del costat, vora la tapa. Es recolza al banc, pica de mans sense deixar de camejar, i es treu el mòbil de la butxaca.
Fa anar l'agenda i s'atura a la ce.
Selecciona un contacte i hi truca.
Mira incòmode al seu voltant.
Busca amb la mirada.
S'alça del banc i s'allunya per un caminet buscant al seu voltant. Es deixa el got de plàstic al banc del costat.
Una noia pèl-roja feineja en un escriptori, davant d'un portàtil i d'un llibre.
Sobreimprès: "Jess, l'estudiant". Busca el mòbil rere el portàtil i entre la paperassa.
Mira desconcertada a les parets de l'habitació.
Surt al carrer i segueix el soroll.
Puja per un caminet entre canyes verdes i matolls.
S'atura un moment per parar l'orella i continua cap a un flanc.
En James, en Rick i la Jess es troben en un descampat terrós, enmig d'un paratge de turons coberts de vegetació. Miren enlaire i al seu voltant, desconcertats.
Tots tres es miren: en Rick fa que no.
En James comença a passar i en Rick el segueix. La Jessica mig somriu i assenteix.
Els atrapa d'una corredissa i es posa entre tots dos. S'allunyen del descampat en direcció a una línia d'arbres.
Fosa a negre. Al terrat d'un edifici.
"No, encara no l'he estès tota. M'he d'afanyar a acabar."
"No, però de què em parles? Sí, esclar, ja he fet les maletes..." La dona busca el soroll.
"Escolta, ara no puc parlar. T'he de deixar."
Sobreimprès: "Zoé, la següent." Fosa a negre. Sobre fons blanc, les lletres del títol, seguides d'una línia contínua.
Un matí de cel gris cendra amb núvols baixos plana sobre el mar i el passeig marítim. Una parella que passeja un gran danés per la sorra es creua amb un home que practica running. El gos s’atura a ensumar el terra i la parella el crida.
En lletres negres sobre fons blanc... Què passa mentre...
Un cotxe esportiu blanc, s’atura a la calçada del passeig.
El conductor parla per telèfon fent gestos enèrgics amb les mans.
Baixa del cotxe.
Deixa el seu maletí a terra.
Obre el maleter.
L’home penja el telèfon, contrariat. Amb la mirada perduda al mar es treu de la butxaca interior de l’americana unes ulleres de sol de muntura daurada i vidres amb forma d’ametlla... Se les col·loca... i sospira. En lletres blanques sobreimpreses: James, l’empresari. Duu una bossa de platja penjada a l’espatlla. Camina per la sorra.
James és un home ros de mitjana edat. Duu bigoti i una barba curta i ben cuidada. En vestit de bany, s’ajau de panxa enlaire en una tovallola, damunt la sorra. Sospira, tanca el ulls i se’ls frega amb les mans.
Estirat, obre els braços abandonant-se a la carícia d’un sol pàl·lid.
Amb el dits juga amb la sorra. La trucada el fa aixecar el cap i s’incorpora.
Un dringar metàl·lic el distreu i mira inquiet al seu voltant.
Mentre parla, mira a dreta i esquerra intentant localitzar d’on ve el soroll.
Deixa el telèfon i s’aixeca ple de curiositat.
En vestit de bany dóna tombs per la platja tot cercant l’origen d’aquell dring. Va cap a on trenquen les onades.
A l’altre cantó de la badia, la fosca silueta dels edificis alts de la ciutat es retalla en el cel enteranyinat.
James torna cap a la tovallola però s’atura. Resta dret i després es gira. Una gavina passa volant.
Les passes de l’home són vacil·lants. Mira el cel a dreta i esquerra, confús, mentre va cap a la vora de l’aigua.
S’allunya de l’aigua amb la mirada posada al cel.
Al mar, no massa lluny de la costa, dues barques es gronxen damunt les onades.
Decidit, arriba on hi ha la tovallola, agafa la camisa i se la posa sense deixar de mirar al cel.
Ja vestit, camina sota els arbres del passeig. L’americana oberta, la camisa amb el coll descordat, sense corbata. Desapareix enfilant-se per un coster cap al cim d’un turó.
Uns dits nerviosos colpegen un got de cartró amb tapa. Un home barba-serrat amb cabells llargs, arrissats i despentinats, sosté el got entre les mans. Duu una samarreta imperi que deixa al descobert el tatuatge de l’espatlla. Somriu, fa que no amb el cap i para atenció al got. Repassa la tapa amb l’índex, li dóna un copet amb el polze i la treu. El got és ple d’un líquid negre.
Una cadena de baules gruixudes a joc amb la del canell li voreja el coll. Mira el got pensatiu, fa un glop i sospira.
Sobreimpressionat amb lletres blanques: Rick, el jubilat.
En Rick és assegut en un banc d’una placeta pública.
Fa un altre glop sota l’ombra d’uns arbres de troncs recargolats.
Belluga la cama dreta de manera nerviosa. Tot d’una deixa el got al banc del costat i pica de mans. De la butxaca de darrera del pantaló treu el telèfon.
Amb el dit fa passar ràpid la llista de contactes. En selecciona un.
Toca la pantalla i es posa el telèfon a l’orella esperant resposta.
Estranyat, cerca amb la mirada d’on ve el soroll.
El busca mentre parla.
El soroll el torna a interrompre.
Explora el seu voltant amb la mirada.
En Rick s’aixeca somrient. Apressat, comença a caminar i s’allunya de la placeta, deixant el got abandonat i mig ple al damunt del banc. Camina tot mirant al seu voltant, com cercant alguna cosa.
Una noia jove de cabells rinxolats i llargs fins a les espatlles treballa davant de l’ordinador portàtil.
SObreimpressionat en lletres blanques: Jess l'estudiant.
Es treu el llapis de la boca i cerca el telèfon emmig del desordre de papers de la seva taula. Quan el troba, respon a la trucada.
Penja. Amb estranyesa, mira a un costat i a un altre.
Fa per tornar a la feina però...
Alça el cap.
La Jess s’aixeca de la cadira, deixa l’estudi i, abrigada, surt al carrer.
Puja per un pendent emmig de canyes, herbes altes i matolls.
S’atura un moment, mira al seu voltant i accelera el pas.
Arriba a una esplanada de terra nua, al peu de dos turons, vorejada de matolls secs i d’arbres sense fulles.
També hi ha en Rick i en James, que escodrinyen el seu entorn.
Tots tres miren en totes direccions sense veure-hi ningú.
Es sorprèn.
En Rick es posa la mà al cap...
Amb la mà, imita un metrònom.
En James i la Jess l’escolten, reflexius.
En James i en Rick s’intercanvien una mirada. En Rick i la Jess neguen amb el cap.
Tots tres són al mig de l’esplanada. En Rick obre els braços.
En James, sorprès, somriu i aixeca les espatlles.
En Rick segueix en James, que també somriu. La Jess resta pensativa, aixeca les celles, dibuixa un somriure...
...i els atrapa amb quatre gambades. Tots tres, parlant animadament, abandonen l’esplanada i fan cap a la platja.
La pantalla s’enfosqueix. Una dona jove negra, amb el cabells pentinats amb trenes a l’estil africà, estén la roba en un terrat.
No, encara no l’he estesa tota. M’he d’afanyar a acabar.
No, però de què em parles? Si, esclar, ja he fet les maletes...
La dona mira d’on ve el soroll.
Escolta, ara no puc parlar. T’he de deixar. La dona penja el telèfon.
Sobreimpressionat amb llebtres blanques: Zoé la següent.
Amb lletres negres sobre fons blanc es pot llegir: "What happens While?". Què passa mentres?
Un matí ennuvolat, prop del mar, per un passeig marítim urbà sense asfaltar, un noi i una noia passegen un gos i un home amb xandall corre. El gos s'atura un instant, ensuma en un petit clot i després segueix la parella.
En lletres negres, sobre fons blanc...
Un cotxe esportiu blanc s'atura davant del passeig marítim. El conductor parla pel mòbil, dóna un cop al volant i gesticula amb les mans.
L'home porta un maletí.
El desa al maleter.
L'home nega amb el cap, serra els llavis i mira cap al mar. Es treu unes ulleres de sol d'estil aviador de la butxaca interior de l'americana i se les posa. La imatge es congela i sobreimprès a la pantalla es llegeix: "James, l'empresari".
Amb la silueta de la ciutat de fons, en James camina amb el mòbil a la mà i una bossa de platja a l'espatlla.
0A la sorra de la platja, un vestit d'home rebregat al costat d'una tovallola groga. En James s'hi estira, tot deixant caure el cap.
Tanca els ulls, es frega la cara amb les mans i després posa els braços en creu. Amb la mà esquerra acarona la sorra, n'agafa un grapat i la deixa lliscar entre els dits.
Obre els ulls i s'incorpora.
Mira a banda i banda.
Deixa el mòbil damunt de la roba i s'aixeca.
En James camina cap a l'aigua en banyador. Té uns quaranta anys, els cabells foscos i curts, porta una barba ben arreglada i està en forma.
Quan és a prop de l'aigua, alça la vista com si seguís alguna cosa amb els ulls i torna cap a la sorra.
S'atura, mira cap al cel un instant i torna cap a l'aigua.
Es torna a aturar i mira cap al cel, a banda i banda, com si hi hagués alguna cosa volant a prop seu. Camina per la platja, amb la vista fixa al cel, com si busqués l'origen del so enigmàtic.
Camina per la sorra a poc a poc, mirant cap al cel enteranyinat i blanquinós amb el rostre tens i els ulls empetitits per la intensitat de la llum. S'ajup per agafar la camisa grisa de màniga llarga de terra i se la posa sense apartar la vista del cel en cap moment.
Per un carrer d'una ciutat amb plataners arrenglerats, en James camina amb l'americana descordada i el coll de la camisa obert, sense corbata. Arriba a un petit turó i comença a pujar per un corriol costerut i pedregós que s'obre pas entre arbustos i matolls secs.
En una cadira d'un parc hi seu un home d'uns seixanta anys, de cabells blancs i despentinats i barba espessa. Té un got de plàstic amb tapa a les mans i somriu amb amargor.
Amb el dit índex ressegueix el contorn de la tapa del got i després l'aixeca.
Es mira el cafè, s'apropa el got a la boca i l'ensuma. Després fa un glop i es llepa els llavis, mantenint la mirada fixa en un punt.
La imatge es congela i sobreimprès a la pantalla es llegeix: "Rick, el jubilat". Sota uns arbres hi ha tres cadires de fusta individuals i en Rick seu a la del mig. Du una samarreta sense mànigues, té un tatuatge al braç dret i mou nerviosament la cama. Fa un altre glop de cafè, deixa el got a una cadira buida i pica de mans.
Es treu un mòbil de pantalla tàctil de la butxaca del darrere dels texans i amb el dit índex va passant els contactes de l'agenda.
S'atura en un dels contactes, en Craig Anderson, i prem el botó verd de trucada.
En Rick alça la mirada cap al cel.
En Rick mira cap al cel sorprès.
El got de cafè és a una de les cadires. En Rick s'allunya caminant i es guarda el mòbil a la butxaca del darrere dels texans. Mentre camina pel parc, mira cap al cel com si seguís el rastre d'alguna cosa que hi hagués a l'aire.
En una habitació, una noia estudia.
Es fica un llapis a la boca i el mossega. La imatge es congela i sobreimprès es llegeix: "Jess, l'estudiant".
Busca el mòbil damunt un escriptori on hi ha un portàtil engegat i un munt de papers desendreçats.
La Jess penja i alça la mirada. Amb la mà dreta es col·loca els cabells llargs i rinxolats rere l'orella. Dóna un cop d'ull ràpid a banda i banda, abaixa la mirada cap a l'ordinador i torna a alçar els ulls.
S'aixeca de la cadira.
Ben abrigada, amb una jaqueta i un mocador, la Jess va per un camí que s'obre pas entre arbustos i canyes. Té uns divuit anys i és pèl-roja. S'atura un instant, mira enrere, com si busqués alguna cosa, i després continua caminant fins a una clariana envoltada de turons. Al bell mig de l'esplanada hi ha en James i en Rick. Tots dos miren cap al cel. La Jess s'hi apropa a poc a poc.
En Rick mira al cel. En James fa visera amb la mà, perquè el sol no l'enlluerni. La Jess mira al seu voltant.
En Rick es posa la mà al front.
En Rick assenteix.
James es fica les mans a les butxaques.
En James mira en Rick, que s'arronsa d'espatlles, mou el cap a banda i banda i mira la Jess.
Miren cap al cel. En Rick alça els braços.
En Rick segueix en James. La Jess es queda parada, arqueja les celles i arronsa els llavis .
La Jess corre i els empaita. En James l'abraça per les espatlles i tots tres marxen caminant i xerrant cap al bosc.
Dalt d'un terrat, una dona negra parla pel mòbil mentre estén la bugada. Diu: "Encara no l'he estès tota i m'he d'afanyar".
Diu: "Ja he fet les maletes".
Alça la mirada cap al cel.
Mira cap al cel sorpresa. La imatge es congela i sobreimprès es llegeix: "Zoé, la següent". La imatge talla a negre.
Sobre fons blanc, en lletres minúscules: "Què passa mentre..."
Un pla fix d'una platja a peu de carretera, amb el mar al fons. Darrere els núvols s'entreveu la llum tènue dels primers rajos de sol del matí. Un home i una dona, abrigats, passegen per la sorra amb un gos. Es creuen amb un home que fa fúting.
Lletres negres sobre fons blanc.
La mateixa platja. Un home condueix un cotxe blanc, de gamma alta. Parla pel mòbil mentre aparca.
Duu un maletí negre que guarda al portaequipatge, d'on treu una bossa de platja amb ratlles marineres. Contempla el mar, es posa unes ulleres de sol i sospira profundament.
James, l'empresari.
Camina per la platja amb la bossa penjada a l'espatlla.
És un home de mitjana edat, pèl-roig, alt i de constitució atlètica. Vesteix pantalons i americana negres, camisa grisa i corbata.
S'estira a la tovallola sobre la sorra, amb el tors nu, panxa enlaire. Es frega els ulls. Deixa caure els braços, relaxat, i pessiga la sorra, que se li esmuny entre els dits.
Mira a banda i banda, desconcertat.
Porta els cabells curts i la barba retallada. S'aixeca de la tovallola i camina uns quants metres amb gest confús. Ha deixat la roba apilonada sobre la sorra i va en calçotets. Escolta atentament i canvia de direcció.
S'atura i relaxa el gest, alleujat. Al seu voltant no hi ha ningú.
Perplex, mira cap a totes direccions, amb la barbeta elevada i els ulls entretancats, intrigat.
Observa i escolta amb atenció fins que, resolut i seriós, es vesteix, amb la mirada clavada en un punt llunyà, d'esquena al mar.
Camina per un carrer envoltat d'arbres, decidit.
Amb pas ferm, s'enfila per un camí de sorra estret, rodejat de plantes i matolls.
Uns dits inquiets repiquen un got de cartró. Un home d'uns seixanta anys, canós, despentinat i amb barba, mira al seu voltant, somriu i sacseja el cap.
Té un got de cafè entre les mans. N'acarona la tapa de plàstic, l'obre, en mira l'interior i en fa un glop, resignat.
Rick, el jubilat.
En un parc. En Rick, assegut en una cadira, es beu el cafè mentre mira al buit i fa tremolar la cama dreta, neguitós. Porta calçat esportiu, texans foscos i samarreta de tirants marró. Té un tatuatge al braç dret i duu una cadena i una polsera de plata, gruixudes. Deixa el got a un costat i es frega les mans.
Es treu el mòbil de la butxaca i obre la llista de contactes. En selecciona un: Craig Anderson. Li truca.
Arrufa les celles i mira enlaire, estranyat.
S'aixeca del banc i se'n va.
Una noia jove seu davant de l'ordinador.
Jess, l'estudiant.
Mossega un llapis, que deixa anar per buscar el mòbil. El troba sota una pila de papers que té sobre la taula, desendreçats.
Busca entre els papers, desconcertada. Amb gest confús, mira a dreta i esquerra.
Se sobresalta.
Al carrer, abrigada. Escolta atenta, amb actitud vigilant, i camina instintivament, com posseïda. Creua un terreny boscós, envoltat d'herbes altes.
S'atura, escolta, i arrenca a córrer convençuda.
Arriba a una esplanada de sorra extensa, envoltada de petits turons, on hi ha en James i en Rick que deambulen desorientats, mirant al cel.
Tots tres, drets enmig del pla, busquen arreu amb la mirada.
Es posa una mà al front, torbat.
Es miren. En Rick i la Jess fan que no.
En James somriu incrèdul.
L'home assenteix, somrient.
Marxen junts, abraçant-se.
No, encara no l'he estès tota. M'he d'afanyar a acabar.
No, però de què em parles? Sí, esclar, ja he fet les maletes...
Escolta, ara no puc parlar. T'he de deixar. Una dona estén la roba mentre parla per telèfon. Zoé, la següent.
Amb lletres negres sobre fons blanc, el títol: "El que passa mentre..."
En un pla estàtic, de cara al mar, mig carrer, la vorera, un passeig ampli de terra, una tanca i el mar, sota un cel de color perla, mig ennuvolat. Un home passa corrent de dreta a esquerra, i es creua amb una parella que passeja un gos, un gran danès.
Un cotxe esportiu blanc s'atura arran de vorera. El conductor parla pel mòbil.
Amb un maletí, va cap al maleter.
Deixa el maletí al maleter i n'agafa una bossa. Dret darrere del vehicle, es desa el mòbil, es treu unes ulleres de sol de la butxaca interior de l'americana i se les posa.
James, l'empresari.L'home camina pel descampat amb una bossa de ratlles penjada de l'espatlla.
Sobre la sorra, una pila de roba rebregada i una tovallola estesa. En James s'hi estira panxa amunt a prendre el sol. L'home, de pell clara, té els cabells pèl-rojos, tallats curts, i porta barba ben arreglada. Es frega els ulls, estén els braços a banda i banda del cos i agafa granets de sorra amb els dits.
S'incorpora.
Es gira a banda i banda, estranyat.
Mira entre la roba, i al voltant, neguitós. S'aixeca i camina cap a l'aigua.
Alça la mirada, com buscant alguna cosa, i s'allunya del trenc de les onades.
Torna cap a l'aigua i es gira de cop, cercant l'origen del xiulet. Mira pertot, estranyat, i desisteix del bany.
Torna cap a la tovallola, mirant enlaire.
Agafa la camisa, de color gris clar, i se la posa.
Ja vestit, amb americana i pantalons foscos, camina arran de carrer, per sota d'unes oliveres. S'enfila per un corriol entre matolls.
Primer pla d'un got de cafè amb tapa. Un home d'uns 60 anys, de cabells grisos desendreçats, barba i celles poblades, samarreta de tirants caqui i una cadena gruixuda penjada del coll, el sosté entre les mans.
Mira enlaire somrient, sacseja el cap i l'abaixa. Repassa amb el dit la tapa del got, i l'obre.
El sacseja lleugerament, se'n mira el líquid uns instants i en fa un glop.
Rick, el jubilat.
Deixa la tapa en un banc individual, al costat d'on seu ell, i s'acaba el cafè mentre fa tremolar la cama dreta.
Sacseja el cap fent que no, deixa el got al costat de la tapa i es deixa caure sobre el respatller.
Es treu el mòbil de la butxaca de darrere dels texans, en plega la tapa enrere i busca un contacte.
Craig Anderson. Li truca.
Arrufa les celles i mira enlaire.
Torna a mirar amunt, estranyat.
Pla estàtic des del banc, amb el got de cafè en primer pla. En Rick s'aixeca, somrient, es desa el mòbil a la butxaca del darrere dels texans i camina fent voltes sobre si mateix mirant enlaire.
Una noia adolescent, de cabellera arrissada  vermellosa i ulls clars. Jess, l'estudiant.
Deixa el llapis que tenia entre les dents, i busca entre llibres i papers, al voltant del portàtil.
Estranyada, busca entre els papers, i mira enlaire, a banda i banda.
S'incorpora. Al carrer, amb jaqueta cordada i mocador de coll, va mirant pertot, encuriosida. S'endinsa per un canyissar, i s'atura per fer un cop d'ull tot al voltant.
Corre amunt entre les herbes cap a un camp d'oliveres.
En un gran descampat de terra, envoltat de vegetació, en James, en Rick i la Jess, que van mirant enlaire desconcertats.
Tots tres, a pocs metres, cerquen pertot, encara més sorpresos.
Es posa la mà al front, desesperat.
En Rick s'arronsa d'espatlles i se'ls mira tots dos.
La Jess rumia, sorpresa, i somriu.
Corre fins a trobar-los, i camina entre els dos homes en direcció a la vegetació.
Fosa a negre. Una dona amb els cabells trenats i curts estén roba.
"No, encara no l'he estès tota. M'he d'afanyar a acabar."
"No, però de què em parles? Sí, esclar, ja he fet les maletes..."
"Escolta, ara no puc parlar. T'he de deixar."
Zoé, la següent.  Fosa a negre.
"QUÈ PASSA MENTRE..." Sobre fons blanc, els crèdits.
Un noi i una noia passegen amb un gos per un descampat a la vora de la platja. Es creuen amb un noi que corre.
Un cotxe blanc s’atura a la calçada, al costat del descampat. En baixa un home que parla per telèfon.
L’home ha ficat un maletí al maleter i n’ha tret una bossa informal
Es posa les ulleres de sol. 
Un rètol ens indica que és en James, l’empresari. En James va cap a la platja caminant i parlant per telèfon.
En James s’ajeu a la tovallola
Es frega els ulls, cansat.
En James fa cara d’ amoïnat. S’aixeca i va en banyador cap a l’aigua. Al fons hi ha la silueta d’una ciutat industrial.
Sense mullar-se, torna cap a la sorra seca.
Mira a totes bandes, busca d’on ve el soroll que se sent. Continua caminant per la platja.
En James es posa la camisa.
En James camina, vestit amb pantalons i americana, per un carrer amb arbres.
Ara puja per un camí que hi ha entremig d’uns matolls.
Un home amb barba de quatre dies i cabells embullats té un got de plàstic a les mans.
Fa gestos d’impaciència amb les mans. Obre la tapa del got i en beu el contingut, te o cafè.
Un rètol ens indica que és en Rick, el jubilat.
En Rick continua assegut en un banc, a sota d’uns arbres. Fa més gestos d’impaciència.
Agafa el mòbil i busca per l’agenda de contactes.
Truca a un tal Craig Anderson.
En Rick s’aixeca del banc i se’n va mirant per tot arreu buscant alguna cosa. Deixa el got al banc.
Veiem una noia amb els cabells arrissats i un llapis a la boca. Un rètol ens indica que és la Jess, l’estudiant.
Busca el mòbil per l’escriptori.
S’aixeca.
Ara és a l’exterior.
Puja pel mateix camí que en James.
Veiem una esplanada a l’aire lliure. Hi ha en James, en Rick i la Jess.
Se sent una veu.
Els tres busquen d’on veu la veu.
En Rick i la Jessica fan que no amb el cap.
En Rick i en James se’n van. La Jess pensa i somriu.
Se’n van tots tres de l’esplanada
Fosa en negre. Una noia parla per telèfon de la bugada i unes maletes.
Un rètol ens indica que és la Zoé, la següent.
De dia, en una platja, un home corre. En sentit contrari, una parella, ben abrigada, passeja un gos gran. El gos s'atura per olorar alguna cosa sota la sorra. Ara, segueix els seus amos.
Un cotxe d'alta gama arriba a la platja. Dins hi ha un home d'uns 40 anys, ros, alt i amb barba, que parla per telèfon.
L'home penja i mira cap al mar. Treu unes ulleres de sol de la butxaca interior de la jaqueta i se les posa.
Sobreescrit en pantalla: James, l'empresari. A la platja, el James truca per telèfon.
Sobre la sorra, el James, en roba interior, es gita a la tovallola.
El James, interpretat per James Humber, es passa les mans pels ulls. Ara, deixa caure els braços als costats i toca la sorra amb les mans.
El James s'aixeca.
El James mira al seu voltant.
El James penja i s'aixeca del tot.
S'acosta a la vora del mar i camina.
Ara se n'allunya. Mira lleugerament cap a dalt, estranyat.
El James s'atura.
Es gira.
S'atura i es torna a girar, confús.
Mira al seu voltant, estranyat, i s'acosta al mar.
Ara, es torna a allunyar de la vora del mar.
Mira lleugerament cap a dalt, arrufant les celles.
S'apropa a la seva tovallola i s'ajup per agafar la camisa. Se la posa.
En un parc, el James, ja vestit, camina entre els arbres.
Arriba a un turó i puja per un camí petit de terra, envoltat de vegetació baixa.
Al parc, un home d'uns 65 anys, de cabells i barba canosos i desendreçats, sosté un got de cafè. Somriu, resignat.
Diu que no amb el cap i treu el tap de plàstic del got de cafè.
Es mira el cafè una estona i, finalment, beu.
Sobreescrit en pantalla: Rick, el jubilat. El Rick, interpretat per Rick Zingale, deixa el tap de plàstic al banc del costat i continua bevent.
El Rick deixa el got i fa palmes.
Treu el mòbil de la butxaca de darrere dels pantalons. Busca als contactes.
S'atura a la "C" i truca el Creig Anderson.
El Rick s'estranya i mira cap a dalt.
Arrufa les celles.
El Rick guarda el telèfon i camina pel parc sense deixar de mirar cap a dalt.
El got continua al banc. El Rick marxa. Asseguda a un escriptori, una noia d'uns 18 anys i cabells arrissats treballa amb l'ordinador.
Sobreescrit en pantalla: Jess, l'estudiant.
La Jess busca el mòbil.
Busca sota uns papers.
Agafa el mòbil.
La Jess penja i mira cap a dalt, estranyada. Es toca els cabells i mira cap a l'altre costat. Ara, abaixa la mirada.
La Jess s'esglaia.
S'aixeca.
Agafa l'abric i marxa. A l'exterior, la Jess, interpretada per Jessica Álvarez, mira a totes bandes.
Ara puja per un camí ple de vegetació.
S'atura.
La Jess es gira de cop i marxa entre la vegetació.
En una gran esplanada, el James, el Rick i la Jess miren al seu voltant.
La Jess s'acosta al Rick i al James.
Els tres miren cap a dalt i al seu voltant, confusos.
S'arronsa d'espatlles.
El Rick se'ls mira.
Els mira fixament.
El James aixeca la mirada.
Els tres es miren.
El James mira el Rick, ell mira la Jess i fa que no amb el cap.
Miren al seu voltant.
El Rick mira al cel.
El James fa un gest amb el cap. El Rick el segueix. La Jess aixeca les celles.
La Jess corre cap a ells. El James li passa el braç per l'espatlla.
Tots tres caminen cap a la vegetació.
De nit, en una terrassa, una dona estén la roba mentre parla per telèfon.
Sobreescrit en pantalla: "No, encara no l'he estès tota. M'he d'afanyar a acabar. No, però de què em parles? Sí, esclar, ja he fet les maletes..." Mira el seu voltant, estranyada. Sobreescrit en pantalla: "Escolta, ara no puc parlar. T'he de deixar".
Sobreescrit en pantalla: Zoé, la següent. Sobre fons blanc, el títol seguit d'una ratlla: Què passa mentre...
Sota un cel enteranyinat, un home fa fúting per un passeig de terra vora el mar. Es creua amb una parella que passeja un gran danès. El gos es ressaga ensumant i els segueix.
Sobre fons blanc, les lletres: Què passa mente
Un cotxe de luxe s'atura arran de passeig. El conductor, que discuteix per telèfon, en baixa amb un maletí, el guarda al maleter i en treu una bossa.
Es posa unes ulleres de sol d'aviador i sospira amb expressió cansada. Té uns cinquanta anys i porta vestit i corbata. Sobreimprès en un extrem: "James, l'empresari".
Amb la bossa a l'espatlla, camina pel passeig entre gent que passeja i fa exercici.
En calçotets, s'estira panxa enlaire a la platja sobre una tovallola.
Es frega els ulls, estén els braços i joguineja amb la sorra.
Agafa el mòbil i s'asseu.
Mira estranyat a banda i banda.
Deixa el mòbil sobre la roba i s'alça.  
Avança fins a la riba i busca amb la mirada.
Torna a endinsar-se a la sorra i passeja la vista, descol·locat.
Va per recular, però s'atura i guaita enrere i pertot.
Torna fins a la riba i camina mirant enlaire.
Agafa la camisa i se la posa, desconcertat.
Vestit, però amb el coll de la camisa obert i sense corbata, camina sota uns arbres.
Enfila un caminet de terra que fa pujada entre cactus i matolls.
Un home de mitjana edat d'aspecte deixat tamborina els dits en un got de cartró. Passeja la mirada i els ulls se li entelen. Mig somriu i fa que no.
Acaricia la tapadora del got i l'enretira.
S'acosta el recipient i fa un glop de cafè. Sobreimprès en un extrem: "Rick, el jubilat".
Porta vambes, pantalons d'esport i samarreta imperi. Assegut en un banc sota uns arbres, belluga una cama, inquiet, i fa un altre glop de cafè.
Mira enlaire, sacseja el cap i deixa el got al banc del costat. Pica de mans, se les frega i agafa el mòbil.
Navega per l'agenda.
Selecciona el nom "Craig Anderson" i clica trucar.
Escodrinya els voltants, descol·locat.
Mira estranyat enlaire.
Deixa el got al banc i s'allunya sense deixar de mirar enrere i enlaire.
Una noia pèl-roja estudia. Mossega un llapis i fa que no amb el cap.
Sobreimprès en un extrem: "Jess, l'estudiant".
Busca entre un portàtil i tot de paperassa.
Recorre amb la mirada el sostre de l'habitació.
Camina pel carrer mirant confosa a banda i banda.
Avança entre herbes per un terreny que fa pujada. S'atura per guaitar enrere i continua endavant a corre-cuita.
Arriba a una clariana on hi ha en James i en Rick.
Tots tres miren enlaire estranyats, sota una claror enlluernadora.
Ells busquen amb la mirada, atònits.
En Rick arronsa les espatlles i fa que no. La Jess l'imita.
En Rick segueix en James i la Jess arqueja les celles pensativa.
Els atrapa d'una corredissa i s'encaminen plegats cap als arbres d'un extrem de la clariana.
Fosa a negre. Una dona afroamericana parla pel mòbil mentre estén roba en un terrat.
"No, encara no l'he estès tota. M'he d'afanyar a acabar."
"No, però de què em parles? Sí, esclar, ja he fet les maletes..."
"Escolta, ara no puc parlar. T'he de deixar." Passeja la vista, estranyada. Sobreimprès: "Zoé, la següent". Fosa a negre.
Sobre fons blanc, les lletres "què passa mentre..." i els crèdits.
