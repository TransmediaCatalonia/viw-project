A primera hora del matí, fa un dia clar, tot i que està una mica ennuvolat.  Una parella i un gos caminen per un passeig de terra vora el mar i es creuen amb un noi que fa esport.

Al costat del passeig hi ha un carrer asfaltat i un cotxe blanc s'atura.

L'home que el condueix parla pel mòbil.

Va cap al maleter.

L'home, d'uns quaranta-cinc anys, és pèl-roig i duu barba.

Es posa unes ulleres de sol i mira cap a l'horitzó pensarós.

James, l'empresari.

En James camina pel passeig vora el mar, vesteix americana i corbata.

En James, sense samarreta, s'estira a la sorra cap per amunt.

Amb els ulls tancats, intenta relaxar-se.

Mira al seu voltant confós.

Està a una platja solitària i va amb vestit de bany.  S'aixeca i camina buscant alguna cosa mentre mira cap a l'infinit i al seu voltant desconcertat.

Torna cap a les seves coses a la sorra.

Però continua mirant a banda i banda, estranyat.

Agafa la seva roba i es vesteix. Es posa la camisa, sense deixar de mirar i fa cara d'amoïnat.

En James, camina per un carrer,

i després puja per un camí de terra escarpat.

Un home d'uns seixanta-cinc anys, sosté un got de café de cartró, mentre mira amunt pensatiu.

L'ensuma, se'l mira sense gaire delit i fa un glop.

Rick, el jubilat.

Té els cabells grisos, llargs i despentinats i duu barba i bigoti.  Porta una samarreta verda, de tirants, està assegut a un banc i mou la cama nerviós.

Deixa el cafè i treu un mòbil de la butxaca.

Mira la llista de contactes i en marca un.

Mira enlaire amb confusió.

Mira al seu voltant desconcertat.

S'allunya del banc, on hi deixa el café, i continua buscant mentre camina tot mirant amunt i a banda i banda.

Jess, l'estudiant.

La Jess té uns divuit anys i els cabells llargs arrissats.  Amb cara de confusió i de no entendre res, mira amunt i d'una banda a l'altra, una mica espantada.

Surt de la sala on estava estudiant i s'enfila per un camí costerut entre matolls.

Mira enrere, s'endinsa una mica més entre els matolls, i va a parar a un descampat sorrenc, envoltat d'arbres i turons, on també hi són en James i en Rick, que estan aturats i segueixen mirant enlaire i al seu voltant.

Tots tres resten immòbils i atònits sense deixar de mirar amunt i a banda i banda.

En Rick encongeix les espatlles i fa que no amb el cap.

Tots tres marxen plegats i s'endinsen al bosc.

Una noia negra, d'uns trenta-cinc anys, estén la roba a un terrat mentre parla pel mòbil.

M'he d'afanyar per acabar.

Sí, ja he fet les maletes. Ara no puc parlar, he de penjar.

Mira cap a l'infinit desconcertada i amb cara de confusió.

Zoe, la següent.

En lletres negres sobre fons blanc, què passa mentre...?

Direcció, guió i edició, Núria Nia. Director de fotografia, Albert Badia. So, Enrique Bermejo.

Produït per Transmedia Catalonia i La Panoràmica.

Actors per ordre d'aparició, James Hunter, Rick Zingale, Jessica Álvarez i Adeline Flaun.

En lletres negres, sobre fons blanc, i escrit en anglès: gaudiu del vostre temps.

